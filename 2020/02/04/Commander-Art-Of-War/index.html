<!DOCTYPE html>
<html>
<head>
  <!-- hexo-inject:begin --><!-- hexo-inject:end --><meta charset="utf-8">
  
  <title>《孙子兵法》研究会 | Ribose Yim&#39;s Home</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="摘要 孙子曰：昔之善战者，先为不可胜，以待敌之可胜。不可胜在己，可胜在敌。故善战者，能为不可胜，不能使敌之可胜。   始计第一（原篇名“计”） 作战第二 谋攻第三 军形第四（原篇名“形”） 兵势第五（原篇名“势”） 虚实第六（原篇名“实虚”） 军争第七 九变第八 行军第九 地形第十 九地第十一 火攻第十二 用间第十三">
<meta property="og:type" content="article">
<meta property="og:title" content="《孙子兵法》研究会">
<meta property="og:url" content="https://riboseyim.com/2020/02/04/Commander-Art-Of-War/index.html">
<meta property="og:site_name" content="Ribose Yim&#39;s Home">
<meta property="og:description" content="摘要 孙子曰：昔之善战者，先为不可胜，以待敌之可胜。不可胜在己，可胜在敌。故善战者，能为不可胜，不能使敌之可胜。   始计第一（原篇名“计”） 作战第二 谋攻第三 军形第四（原篇名“形”） 兵势第五（原篇名“势”） 虚实第六（原篇名“实虚”） 军争第七 九变第八 行军第九 地形第十 九地第十一 火攻第十二 用间第十三">
<meta property="og:locale">
<meta property="og:image" content="http://riboseyim-qiniu.riboseyim.com/image_824254815542_3.png">
<meta property="article:published_time" content="2020-02-04T03:40:25.000Z">
<meta property="article:modified_time" content="2020-08-04T07:12:53.000Z">
<meta property="article:author" content="RiboseYim">
<meta property="article:tag" content="Manager">
<meta property="article:tag" content="讲武堂">
<meta property="article:tag" content="Commander">
<meta name="twitter:card" content="summary">
<meta name="twitter:image" content="http://riboseyim-qiniu.riboseyim.com/image_824254815542_3.png">
  
    <link rel="alternate" href="/atom.xml" title="Ribose Yim&#39;s Home" type="application/atom+xml">
  
  
    <link rel="icon" href="/favicon.ico">
  
  
    
  
  
<link rel="stylesheet" href="/css/style.css">

  
<!-- Google Analytics -->
<script type="text/javascript">
(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');

ga('create', 'UA-129742531-2', 'auto');
ga('send', 'pageview');

</script>
<!-- End Google Analytics -->


<meta name="generator" content="Hexo 5.4.0"><!-- hexo-inject:begin --><!-- hexo-inject:end --></head>

<body>
  <!-- hexo-inject:begin --><!-- hexo-inject:end --><div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    
    <div id="header-inner" class="inner">
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="搜索"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="https://riboseyim.com"></form>
      </div>
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/archives">归档</a>
        
          <a class="main-nav-link" href="/tags/DevOps">DevOps</a>
        
          <a class="main-nav-link" href="/tags/Machine-Learning">机器学习</a>
        
          <a class="main-nav-link" href="/tags/Economist">经济学人</a>
        
          <a class="main-nav-link" href="/tags/Policy-Law">Policy&amp;Law</a>
        
          <a class="main-nav-link" href="/charts">图表</a>
        
          <a class="main-nav-link" href="/2017/02/09/eBook">电子书</a>
        
          <a class="main-nav-link" href="/2016/05/31/AboutMe">关于</a>
        
          <a class="main-nav-link" href="https://riboseyim.com">TechBlog</a>
        
      </nav>
      
    </div>
    <div id="header-title" class="inner">
      <h1 id="logo-wrap">
        <a href="/" id="logo">Ribose Yim&#39;s Home</a>
      </h1>
      
    </div>
  </div>
</header>
      <div class="outer">
        <section id="main"><article id="post-Commander-Art-Of-War" class="article article-type-post" itemscope itemprop="blogPost">
  <div class="article-meta">
    <a href="/2020/02/04/Commander-Art-Of-War/" class="article-date">
  <time datetime="2020-02-04T03:40:25.000Z" itemprop="datePublished">2020-02-04</time>
</a>
    
  <div class="article-category">
    <a class="article-category-link" href="/categories/wargame/">军事战略</a>
  </div>

  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      《孙子兵法》研究会
    </h1>
  

      </header>
      
      <footer class="article-footer">
        <a data-url="https://riboseyim.com/2020/02/04/Commander-Art-Of-War/" data-id="ckwgm33k5002w7b1yytn71pqc" class="article-share-link">分享</a>
        
        
        
  <ul class="article-tag-list" itemprop="keywords"><li class="article-tag-list-item"><a class="article-tag-list-link" href="/tags/Commander/" rel="tag">Commander</a></li><li class="article-tag-list-item"><a class="article-tag-list-link" href="/tags/Manager/" rel="tag">Manager</a></li><li class="article-tag-list-item"><a class="article-tag-list-link" href="/tags/%E8%AE%B2%E6%AD%A6%E5%A0%82/" rel="tag">讲武堂</a></li></ul>

      </footer>
      
    
    <div class="article-entry" itemprop="articleBody">
      
        <!-- Table of Contents -->
        
        <h2 id="摘要"><a href="#摘要" class="headerlink" title="摘要"></a>摘要</h2><blockquote>
<p>孙子曰：昔之善战者，先为不可胜，以待敌之可胜。不可胜在己，可胜在敌。故善战者，能为不可胜，不能使敌之可胜。</p>
</blockquote>
<ul>
<li>始计第一（原篇名“计”）</li>
<li>作战第二</li>
<li>谋攻第三</li>
<li>军形第四（原篇名“形”）</li>
<li>兵势第五（原篇名“势”）</li>
<li>虚实第六（原篇名“实虚”）</li>
<li>军争第七</li>
<li>九变第八</li>
<li>行军第九</li>
<li>地形第十</li>
<li>九地第十一</li>
<li>火攻第十二</li>
<li>用间第十三</li>
</ul>
<a id="more"></a>
<h2 id="《孙子兵法》正文"><a href="#《孙子兵法》正文" class="headerlink" title="《孙子兵法》正文"></a>《孙子兵法》正文</h2><h4 id="一、计篇"><a href="#一、计篇" class="headerlink" title="一、计篇"></a>一、计篇</h4><p>孙子曰：兵者，国之大事，死生之地，存亡之道，不可不察也。</p>
<p>　　故经之以五事，校之以计，而索其情：一曰道，二曰天，三曰地，四曰将、五曰法。道者，令民与上同意也，故可以与之死，可以与之生，而不畏危。天者，阴阳，寒暑、时制也。地者，远近、险易、广狭、死生也。将者，智、信、仁、勇、严也。法者，曲制、官道、主用也。凡此五者，将莫不闻，知之者胜，不知者不胜。故校之以计，而索其情，曰：主孰有道？将孰有能？天地孰得？法令孰行？兵众孰强？士卒孰练？赏罚孰明？吾以此知胜负矣。</p>
<p>　　将听吾计，用之必胜，留之；将不听吾计，用之必败，去之。计利以听，乃为之势，以佐其外。势者，因利而制权也。</p>
<p>　　兵者，诡道也。故能而示之不能，用而示之不用，近而示之远，远而示之近；利而诱之，乱而取之，实而备之，强而避之，怒而挠之，卑而骄之，佚而劳之，亲而离之。攻其无备，出其不意。此兵家之胜，不可先传也。</p>
<p>　　夫未战而庙算胜者，得算多也；未战而庙算不胜者，得算少也。多算胜，少算不胜，而况于无算乎？吾以此观之，胜负见矣。</p>
<h4 id="二、作战篇"><a href="#二、作战篇" class="headerlink" title="二、作战篇"></a>二、作战篇</h4><p>孙子曰：凡用兵之法，驰车千驷，革车千乘，带甲十万，千里馈粮，则内外之费，宾客之用，胶漆之材，车甲之奉，日费千金，然后十万之师举矣。</p>
<p>　　其用战也胜，久则钝兵挫锐，攻城则力屈，久暴师则国用不足。夫钝兵挫锐，屈力殚货，则诸侯乘其弊而起，虽有智者，不能善其后矣。故兵闻拙速，未睹巧之久也。夫兵久而国利者，未之有也。故不尽知用兵之害者，则不能尽知用兵之利也。</p>
<p>　　善用兵者，役不再籍，粮不三载，取用于国，因粮于敌，故军食可足也。国之贫于师者远输，远输则百姓贫；近师者贵卖，贵卖则百姓财竭，财竭则急于丘役。力屈、财殚，中原、内虚于家，百姓之费，十去其七；公家之费，破军罢马，甲胄矢弓，戟盾矛橹，丘牛大车，十去其六。</p>
<p>　　故智将务食于敌，食敌一钟，当吾二十钟；萁秆一石，当吾二十石。</p>
<p>　　故杀敌者，怒也；取敌之利者，货也。车战得车十乘以上，赏其先得者而更其旌旗。车杂而乘之，卒善而养之，是谓胜敌而益强。</p>
<p>　　故兵贵胜，不贵久。故知兵之将，生民之司命，国家安危之主也。</p>
<h4 id="三、谋攻篇"><a href="#三、谋攻篇" class="headerlink" title="三、谋攻篇"></a>三、谋攻篇</h4><p>孙子曰：夫用兵之法，全国为上，破国次之，全军为上，破军次之；全旅为上，破旅次之；全卒为上，破卒次之；全伍为上，破伍次之。是故百战百胜，非善之善者也；不战而屈人之兵，善之善者也。</p>
<p>　　故上兵伐谋，其次伐交，其次伐兵，其下攻城。攻城之法为不得已。修橹轒辒，具器械，三月而后成，距堙，又三月而后已。将不胜其忿而蚁附之，杀士三分之一而城不拔者，此攻之灾也。</p>
<p>　　故善用兵者，屈人之兵而非战也，拔人之城而非攻也，毁人之国而非久也，必以全争于天下。故兵不顿而利可全，此谋攻之法也。</p>
<p>　　故用兵之法，十则围之，五则攻之，倍则分之，敌则能战之，少则能逃之，不若则能避之。故小敌之坚，大敌之擒也。</p>
<p>　　夫将者，国之辅也。辅周，则国必强；辅隙，则国必弱。</p>
<p>　　故君之所以患于军者三：不知军之不可以进而谓之进，不知军之不可以退而谓之退，是谓“縻军”；不知三军之事，而同三军之政者，则军士惑矣；不知三军之权，而同三军之任，则军士疑矣。三军既惑且疑，则诸侯之难至矣，是谓“乱军引胜”。</p>
<p>　　故知胜有五：知可以战与不可以战者胜，识众寡之用者胜，上下同欲者胜，以虞待不虞者胜，将能而君不御者胜。此五者，知胜之道也。</p>
<p>　　故曰：知彼知己者，百战不殆；不知彼而知己，一胜一负，不知彼，不知己，每战必殆。</p>
<h4 id="四、军形篇"><a href="#四、军形篇" class="headerlink" title="四、军形篇"></a>四、军形篇</h4><p>孙子曰：昔之善战者，先为不可胜，以待敌之可胜。不可胜在己，可胜在敌。故善战者，能为不可胜，不能使敌之可胜。故曰：胜可知，而不可为。</p>
<p>　　不可胜者，守也；可胜者，攻也。守则不足，攻则有余（竹简为：守则有余，攻则不足）。善守者，藏于九地之下，善攻者，动于九天之上，故能自保而全胜也。</p>
<p>　　见胜不过众人之所知，非善之善者也；战胜而天下曰善，非善之善者也。故举秋毫不为多力，见日月不为明目，闻雷霆不为聪耳。古之所谓善战者，胜于易胜者也。故善战者之胜也，无智名，无勇功。故其战胜不忒，不忒者，其所措必胜，胜已败者也。故善战者，立于不败之地，而不失敌之败也。是故胜兵先胜而后求战，败兵先战而后求胜。善用兵者，修道而保法，故能为胜败之政。</p>
<p>　　兵法：一曰度，二曰量，三曰数，四曰称，五曰胜。地生度，度生量，量生数，数生称，称生胜。故胜兵若以镒称铢，败兵若以铢称镒。胜者之战民也，若决积水于千仞之溪者，形也。</p>
<h4 id="五、兵势篇"><a href="#五、兵势篇" class="headerlink" title="五、兵势篇"></a>五、兵势篇</h4><p>孙子曰：凡治众如治寡，分数是也；斗众如斗寡，形名是也；三军之众，可使必受敌而无败者，奇正是也；兵之所加，如以碫投卵者，虚实是也。　</p>
<p>　　凡战者，以正合，以奇胜。故善出奇者，无穷如天地，不竭如江海。终而复始，日月是也。死而更生，四时是也。声不过五，五声之变，不可胜听也；色不过五，五色之变，不可胜观也；味不过五，五味之变，不可胜尝也；战势不过奇正，奇正之变，不可胜穷也。奇正相生，如循环之无端，孰能穷之哉！　</p>
<p>　　激水之疾，至于漂石者，势也；鸷鸟之疾，至于毁折者，节也。故善战者，其势险，其节短。势如扩弩，节如发机。纷纷纭纭，斗乱而不可乱；浑浑沌沌，形圆而不可败。乱生于治，怯生于勇，弱生于强。治乱，数也；勇怯，势也；强弱，形也。　</p>
<p>　　故善动敌者，形之，敌必从之；予之，敌必取之。以利动之，以卒待之。故善战者，求之于势，不责于人故能择人而任势。任势者，其战人也，如转木石。木石之性，安则静，危则动，方则止，圆则行。　</p>
<p>　　故善战人之势，如转圆石于千仞之山者，势也。</p>
<h4 id="六、虚实篇"><a href="#六、虚实篇" class="headerlink" title="六、虚实篇"></a>六、虚实篇</h4><p>孙子曰：凡先处战地而待敌者佚，后处战地而趋战者劳，故善战者，致人而不致于人。能使敌人自至者，利之也；能使敌人不得至者，害之也，故敌佚能劳之，饱能饥之，安能动之。出其所不趋，趋其所不意。行千里而不劳者，行于无人之地也。</p>
<p>　　攻而必取者，攻其所不守也；守而必固者，守其所不攻也。故善攻者，敌不知其所守；善守者，敌不知其所攻。微乎微乎，至于无形。神乎神乎，至于无声，故能为敌之司命。进而不可御者，冲其虚也；退而不可追者，速而不可及也。故我欲战，敌虽高垒深沟，不得不与我战者，攻其所必救也；我不欲战，画地而守之，敌不得与我战者，乖其所之也。</p>
<p>　　故形人而我无形，则我专而敌分。我专为一，敌分为十，是以十攻其一也，则我众而敌寡；能以众击寡者，则吾之所与战者，约矣。吾所与战之地不可知，不可知，则敌所备者多；敌所备者多，则吾所与战者，寡矣。</p>
<p>　　故备前则后寡，备后则前寡，备左则右寡，备右则左寡，无所不备，则无所不寡。寡者，备人者也；众者，使人备己者也。</p>
<p>　　故知战之地，知战之日，则可千里而会战。不知战地，不知战日，则左不能救右，右不能救左，前不能救后，后不能救前，而况远者数十里，近者数里乎？</p>
<p>　　以吾度之，越人之兵虽多，亦奚益于胜败哉？故曰：胜可为也。敌虽众，可使无斗。故策之而知得失之计，作之而知动静之理，形之而知死生之地，角之而知有余不足之处。故形兵之极，至于无形。无形，则深间不能窥，智者不能谋。因形而错胜于众，众不能知；人皆知我所以胜之形，而莫知吾所以制胜之形。故其战胜不复，而应形于无穷。</p>
<p>　　夫兵形象水，水之形，避高而趋下，兵之形，避实而击虚。水因地而制流，兵因敌而制胜。故兵无常势，水无常形，能因敌变化而取胜者，谓之神。</p>
<p>　　故五行无常胜，四时无常位，日有短长，月有死生。</p>
<h4 id="七、军争篇"><a href="#七、军争篇" class="headerlink" title="七、军争篇"></a>七、军争篇</h4><p>孙子曰：凡用兵之法，将受命于君，合军聚众，交和而舍，莫难于军争。军争之难者，以迂为直，以患为利。　</p>
<p>　　故迂其途，而诱之以利，后人发，先人至，此知迂直之计者也。军争为利，军争为危。举军而争利则不及，委军而争利则辎重捐。是故卷甲而趋，日夜不处，倍道兼行，百里而争利，则擒三将军，劲者先，疲者后，其法十一而至；五十里而争利，则蹶上将军，其法半至；三十里而争利，则三分之二至。是故军无辎重则亡，无粮食则亡，无委积则亡。故不知诸侯之谋者，不能豫交；不知山林、险阻、沮泽之形者，不能行军；不用乡导者，不能得地利。故兵以诈立，以利动，以分和为变者也。故其疾如风，其徐如林，侵掠如火，不动如山，难知如阴，动如雷震。掠乡分众，廓地分利，悬权而动。先知迂直之计者胜，此军争之法也。　</p>
<p>　　《军政》曰：“言不相闻，故为之金鼓；视不相见，故为之旌旗。”夫金鼓旌旗者，所以一民之耳目也。民既专一，则勇者不得独进，怯者不得独退，此用众之法也。故夜战多金鼓，昼战多旌旗，所以变人之耳目也。　</p>
<p>　　三军可夺气，将军可夺心。是故朝气锐，昼气惰，暮气归。善用兵者，避其锐气，击其惰归，此治气者也。以治待乱，以静待哗，此治心者也。以近待远，以佚待劳，以饱待饥，此治力者也。无邀正正之旗，勿击堂堂之阵，此治变者也。　</p>
<p>　　故用兵之法，高陵勿向，背丘勿逆，佯北勿从，锐卒勿攻，饵兵勿食，归师勿遏，围师遗阙，穷寇勿迫，此用兵之法也。</p>
<h4 id="八、九变篇"><a href="#八、九变篇" class="headerlink" title="八、九变篇"></a>八、九变篇</h4><p>孙子曰：凡用兵之法，将受命于君，合军聚众。圮地无舍，衢地交合，绝地无留，围地则谋，死地则战，途有所不由，军有所不击，城有所不攻，地有所不争，君命有所不受。　</p>
<p>　　故将通于九变之利者，知用兵矣；将不通九变之利，虽知地形，不能得地之利矣；治兵不知九变之术，虽知五利，不能得人之用矣。　</p>
<p>　　是故智者之虑，必杂于利害，杂于利而务可信也，杂于害而患可解也。是故屈诸侯者以害，役诸侯者以业，趋诸侯者以利。故用兵之法，无恃其不来，恃吾有以待之；无恃其不攻，恃吾有所不可攻也。　</p>
<p>　　故将有五危，必死可杀，必生可虏，忿速可侮，廉洁可辱，爱民可烦。凡此五者，将之过也，用兵之灾也。覆军杀将，必以五危，不可不察也。</p>
<h4 id="九、行军篇"><a href="#九、行军篇" class="headerlink" title="九、行军篇"></a>九、行军篇</h4><p>孙子曰：凡处军相敌：绝山依谷，视生处高，战隆无登，此处山之军也。绝水必远水；客绝水而来，勿迎之于水内，令半济而击之，利；欲战者，无附于水而迎客；视生处高，无迎水流，此处水上之军也。绝斥泽，惟亟去无留；若交军于斥泽之中，必依水草而背众树，此处斥泽之军也。平陆处易，而右背高，前死后生，此处平陆之军也。凡此四军之利，黄帝之所以胜四帝也。</p>
<p>　　凡军好高而恶下，贵阳而贱阴，养生而处实，军无百疾，是谓必胜。丘陵堤防，必处其阳，而右背之。此兵之利，地之助也。</p>
<p>　　上雨，水沫至，欲涉者，待其定也。</p>
<p>　　凡地有绝涧、天井、天牢、天罗、天陷、天隙，必亟去之，勿近也。吾远之，敌近之；吾迎之，敌背之。</p>
<p>　　军行有险阻、潢井、葭苇、山林、蘙荟者，必谨覆索之，此伏奸之所处也。</p>
<p>　　敌近而静者，恃其险也；远而挑战者，欲人之进也；其所居易者，利也。</p>
<p>　　众树动者，来也；众草多障者，疑也；鸟起者，伏也；兽骇者，覆也；尘高而锐者，车来也；卑而广者，徒来也；散而条达者，樵采也；少而往来者，营军也。</p>
<p>　　辞卑而益备者，进也；辞强而进驱者，退也；轻车先出居其侧者，陈也；无约而请和者，谋也；奔走而陈兵车者，期也；半进半退者，诱也。</p>
<p>　　杖而立者，饥也；汲而先饮者，渴也；见利而不进者，劳也；鸟集者，虚也；夜呼者，恐也；军扰者，将不重也；旌旗动者，乱也；吏怒者，倦也；粟马肉食，军无悬缻，不返其舍者，穷寇也；谆谆翕翕，徐与人言者，失众也；数赏者，窘也；数罚者，困也；先暴而后畏其众者，不精之至也；来委谢者，欲休息也。兵怒而相迎，久而不合，又不相去，必谨察之。</p>
<p>　　兵非益多也，惟无武进，足以并力、料敌、取人而已。夫惟无虑而易敌者，必擒于人。</p>
<p>　　卒未亲附而罚之，则不服，不服则难用也。卒已亲附而罚不行，则不可用也。故令之以文，齐之以武，是谓必取。令素行以教其民，则民服；令不素行以教其民，则民不服。令素行者，与众相得也。</p>
<h4 id="十、地形篇"><a href="#十、地形篇" class="headerlink" title="十、地形篇"></a>十、地形篇</h4><p>孙子曰：地形有通者，有挂者，有支者，有隘者，有险者，有远者。我可以往，彼可以来，曰通；通形者，先居高阳，利粮道，以战则利。可以往，难以返，曰挂；挂形者，敌无备，出而胜之；敌若有备，出而不胜，难以返，不利。我出而不利，彼出而不利，曰支；支形者，敌虽利我，我无出也；引而去之，令敌半出而击之，利。隘形者，我先居之，必盈之以待敌；若敌先居之，盈而勿从，不盈而从之。险形者，我先居之，必居高阳以待敌；若敌先居之，引而去之，勿从也。远形者，势均，难以挑战，战而不利。凡此六者，地之道也；将之至任，不可不察也。</p>
<p>　　故兵有走者，有弛者，有陷者，有崩者，有乱者，有北者。凡此六者，非天之灾，将之过也。夫势均，以一击十，曰走；卒强吏弱，曰弛，吏强卒弱，曰陷；大吏怒而不服，遇敌怼而自战，将不知其能，曰崩；将弱不严，教道不明，吏卒无常，陈兵纵横，曰乱；将不能料敌，以少合众，以弱击强，兵无选锋，曰北。凡此六者，败之道也；将之至任，不可不察也。</p>
<p>　　夫地形者，兵之助也。料敌制胜，计险厄远近，上将之道也。知此而用战者必胜，不知此而用战者必败。</p>
<p>　　故战道必胜，主曰无战，必战可也；战道不胜，主曰必战，无战可也。故进不求名，退不避罪，唯人是保，而利合于主，国之宝也。</p>
<p>　　视卒如婴儿，故可与之赴深溪；视卒如爱子，故可与之俱死。厚而不能使，爱而不能令，乱而不能治，譬若骄子，不可用也。</p>
<p>　　知吾卒之可以击，而不知敌之不可击，胜之半也；知敌之可击，而不知吾卒之不可以击，胜之半也；知敌之可击，知吾卒之可以击，而不知地形之不可以战，胜之半也。故知兵者，动而不迷，举而不穷。故曰：知彼知己，胜乃不殆；知天知地，胜乃不穷。</p>
<h4 id="十一、九地篇"><a href="#十一、九地篇" class="headerlink" title="十一、九地篇"></a>十一、九地篇</h4><p>孙子曰：用兵之法，有散地，有轻地，有争地，有交地，有衢地，有重地，有圮地，有围地，有死地。诸侯自战其地，为散地。入人之地不深者，为轻地。我得则利，彼得亦利者，为争地。我可以往，彼可以来者，为交地。诸侯之地三属，先至而得天下之众者，为衢地。入人之地深，背城邑多者，为重地。行山林、险阻、沮泽，凡难行之道者，为圮地。所由入者隘，所从归者迂，彼寡可以击吾之众者，为围地。疾战则存，不疾战则亡者，为死地。是故散地则无战，轻地则无止，争地则无攻，交地则无绝，衢地则合交，重地则掠，圮地则行，围地则谋，死地则战。</p>
<p>　　所谓古之善用兵者，能使敌人前后不相及，众寡不相恃，贵贱不相救，上下不相收，卒离而不集，兵合而不齐。合于利而动，不合于利而止。敢问：“敌众整而将来，待之若何？”曰：“先夺其所爱，则听矣。”</p>
<p>　　兵之情主速，乘人之不及，由不虞之道，攻其所不戒也。</p>
<p>　　凡为客之道：深入则专，主人不克；掠于饶野，三军足食；谨养而勿劳，并气积力，运兵计谋，为不可测。投之无所往，死且不北，死焉不得，士人尽力。兵士甚陷则不惧，无所往则固。深入则拘，不得已则斗。是故其兵不修而戒，不求而得，不约而亲，不令而信，禁祥去疑，至死无所之。吾士无余财，非恶货也；无余命，非恶寿也。令发之日，士卒坐者涕沾襟。偃卧者涕交颐。投之无所往者，诸、刿之勇也。</p>
<p>　　故善用兵者，譬如率然；率然者，常山之蛇也。击其首则尾至，击其尾则首至，击其中则首尾俱至。敢问：“兵可使如率然乎？”曰：“可。”夫吴人与越人相恶也，当其同舟而济，遇风，其相救也如左右手。是故方马埋轮，未足恃也；齐勇若一，政之道也；刚柔皆得，地之理也。故善用兵者，携手若使一人，不得已也。</p>
<p>　　将军之事：静以幽，正以治。能愚士卒之耳目，使之无知。易其事，革其谋，使人无识；易其居，迂其途，使人不得虑。帅与之期，如登高而去其梯；帅与之深入诸侯之地，而发其机，焚舟破釜，若驱群羊，驱而往，驱而来，莫知所之。聚三军之众，投之于险，此谓将军之事也。九地之变，屈伸之利，人情之理，不可不察。</p>
<p>　　凡为客之道：深则专，浅则散。去国越境而师者，绝地也；四达者，衢地也；入深者，重地也；入浅者，轻地也；背固前隘者，围地也；无所往者，死地也。</p>
<p>　　是故散地，吾将一其志；轻地，吾将使之属；争地，吾将趋其后；交地，吾将谨其守；衢地，吾将固其结；重地，吾将继其食；圮地，吾将进其涂；围地，“吾将塞其阙；死地，吾将示之以不活。</p>
<p>　　故兵之情，围则御，不得已则斗，过则从。是故不知诸侯之谋者，不能预交；不知山林、险阻、沮泽之形者，不能行军；不用乡导者，不能得地利。四五者，不知一，非霸王之兵也。夫霸王之兵，伐大国，则其众不得聚；威加于敌，则其交不得合。是故不争天下之交，不养天下之权，信己之私，威加于敌，故其城可拔，其国可隳。施无法之赏，悬无政之令，犯三军之众，若使一人。犯之以事，勿告以言；犯之以利，勿告以害。</p>
<p>　　投之亡地然后存，陷之死地然后生。夫众陷于害，然后能为胜败。</p>
<p>　　故为兵之事，在于顺详敌之意，并敌一向，千里杀将，此谓巧能成事者也。</p>
<p>　　是故政举之日，夷关折符，无通其使；厉于廊庙之上，以诛其事。敌人开阖，必亟入之。先其所爱，微与之期。践墨随敌，以决战事。是故始如处女，敌人开户，后如脱兔，敌不及拒。</p>
<h4 id="十二、火攻篇"><a href="#十二、火攻篇" class="headerlink" title="十二、火攻篇"></a>十二、火攻篇</h4><p>孙子曰：凡火攻有五：一曰火人，二曰火积，三曰火辎，四曰火库，五曰火队。行火必有因，烟火必素具。发火有时，起火有日。时者，天之燥也；日者，月在箕、壁、翼、轸也。凡此四宿者，风起之日也。</p>
<p>　　凡火攻，必因五火之变而应之。火发于内，则早应之于外。火发兵静者，待而勿攻，极其火力，可从而从之，不可从而止。火可发于外，无待于内，以时发之。火发上风，无攻下风。昼风久，夜风止。凡军必知有五火之变，以数守之。</p>
<p>　　故以火佐攻者明，以水佐攻者强。水可以绝，不可以夺。夫战胜攻取，而不修其功者凶，命曰费留。故曰：明主虑之，良将修之。非利不动，非得不用，非危不战。主不可以怒而兴师，将不可以愠而致战；合于利而动，不合于利而止。怒可以复喜，愠可以复悦；亡国不可以复存，死者不可以复生。故明君慎之，良将警之，此安国全军之道也。</p>
<h4 id="十三、用间篇"><a href="#十三、用间篇" class="headerlink" title="十三、用间篇"></a>十三、用间篇</h4><p>孙子曰：凡兴师十万，出征千里，百姓之费，公家之奉，日费千金；内外骚动，怠于道路，不得操事者，七十万家。相守数年，以争一日之胜，而爱爵禄百金，不知敌之情者，不仁之至也，非人之将也，非主之佐也，非胜之主也。故明君贤将，所以动而胜人，成功出于众者，先知也。先知者，不可取于鬼神，不可象于事，不可验于度，必取于人，知敌之情者也。</p>
<p>　　故用间有五：有因间，有内间，有反间，有死间，有生间。五间俱起，莫知其道，是谓神纪，人君之宝也。因间者，因其乡人而用之。内间者，因其官人而用之。反间者，因其敌间而用之。死间者，为诳事于外，令吾间知之，而传于敌间也。生间者，反报也。</p>
<p>　　故三军之事，莫亲于间，赏莫厚于间，事莫密于间。非圣智不能用间，非仁义不能使间，非微妙不能得间之实。微哉！微哉！无所不用间也。间事未发，而先闻者，间与所告者皆死。（莫亲于间：指没有比间谍更应成为亲信了。赏莫厚于间：指没有比间谍更应该得到丰富的奖赏了。事莫密于间：没有经间谍的事更应该保守机密了。间事未发：用间之事还没有开始进行。间与所告者皆死：间谍和告知用间之事的人都要处死。）</p>
<p>　　凡军之所欲击，城之所欲攻，人之所欲杀，必先知其守将，左右，谒者，门者，舍人之姓名，令吾间必索知之。</p>
<p>　　必索敌人之间来间我者，因而利之，导而舍之，故反间可得而用也。因是而知之，故乡间、内间可得而使也；因是而知之，故死间为诳事，可使告敌。因是而知之，故生间可使如期。五间之事，主必知之，知之必在于反间，故反间不可不厚也。</p>
<p>　　昔殷之兴也，伊挚在夏；周之兴也，吕牙在殷。故惟明君贤将，能以上智为间者，必成大功。此兵之要，三军之所恃而动也。</p>
<h2 id="扩展阅读"><a href="#扩展阅读" class="headerlink" title="扩展阅读"></a>扩展阅读</h2><h4 id="军事史"><a href="#军事史" class="headerlink" title="军事史"></a>军事史</h4><ul>
<li><a href="https://riboseyim.github.io/2019/06/07/History-Military-CN/" target="_blank" rel="noopener">中国军事史 | Military History of China</a></li>
<li><a href="https://riboseyim.github.io/2019/06/07/History-Military-USA/" target="_blank" rel="noopener">美国军事史 | Military History of United States</a></li>
<li><a href="https://riboseyim.github.io/2017/01/30/History-TaipingHeavenly/" target="_blank" rel="noopener">太平天国史</a></li>
<li><a href="https://riboseyim.github.io/2019/06/07/History-Military-USA/" target="_blank" rel="noopener">私人历史文献 | 弗吉尼亚笔记</a></li>
<li><a href="https://riboseyim.github.io/2017/10/22/History-Qing-ZhangJiXing/" target="_blank" rel="noopener">私人历史文献 | 时晴斋主人自叙年谱</a></li>
<li><a href="https://riboseyim.github.io/2017/05/28/History-Caoyun/" target="_blank" rel="noopener">黄仁宇:《明代的漕运》</a></li>
</ul>
<h4 id="体能训练"><a href="#体能训练" class="headerlink" title="体能训练"></a>体能训练</h4><ul>
<li><a href="https://riboseyim.github.io/2017/11/05/Commander-PHT-USArmy/" target="_blank" rel="noopener">Physical Training | 美军体能训练观察</a></li>
<li><a href="https://riboseyim.github.io/2017/11/05/Commander-PHT-Stand" target="_blank" rel="noopener">Physical Training | 军警体能标准横向评测</a></li>
<li><a href="https://riboseyim.com/2016/04/26/PHT-Running//">Physical Training | 训练项目：跑步</a></li>
<li><a href="https://riboseyim.com/2019/05/19/PHT-Skipping/">Physical Training | 训练项目：跳绳</a></li>
<li><a href="http://www.jianshu.com/p/6a2fea20b57b" target="_blank" rel="noopener">Physical Training | 跑步路线推荐</a></li>
<li><a href="https://riboseyim.com/2016/04/26/Visualization-RunningApp/">Physical Training | 跑步应用评测</a></li>
</ul>
<h4 id="讲武堂"><a href="#讲武堂" class="headerlink" title="讲武堂"></a>讲武堂</h4><ul>
<li><a href="https://riboseyim.github.io/2017/11/05/Commander-Art-Of-War-Chinese/" target="_blank" rel="noopener">讲武堂|中国传统兵法摘要</a></li>
<li><a href="https://riboseyim.github.io/2020/02/04/Commander-Art-Of-War/" target="_blank" rel="noopener">讲武堂|《孙子兵法》研究</a></li>
<li><a href="https://riboseyim.github.io/2020/02/08/Commander-Art-Of-War-SuYu/" target="_blank" rel="noopener">讲武堂|粟裕的军事谋略与指挥艺术</a></li>
<li><a href="https://riboseyim.github.io/2017/08/15/Commander-Sergeant/" target="_blank" rel="noopener">外军研究|美军士官制度观察</a></li>
<li><a href="https://riboseyim.github.io/2017/11/05/Commander-PHT-USArmy/" target="_blank" rel="noopener">外军研究|军警体能标准横向评测</a></li>
<li><a href="https://riboseyim.github.io/2017/11/05/Commander-PHT-Stand/" target="_blank" rel="noopener">外军研究|军队体能标准横向评测</a></li>
<li><a href="https://riboseyim.github.io/2017/04/09/Medal/" target="_blank" rel="noopener">外军研究|美军授勋和嘉奖制度观察</a></li>
<li><a href="https://riboseyim.github.io/2017/07/14/Medal-HK/" target="_blank" rel="noopener">太公分猪肉—香港特区授勋和嘉奖制度批判</a></li>
</ul>
<h2 id="参考文献"><a href="#参考文献" class="headerlink" title="参考文献"></a>参考文献</h2><ul>
<li><a href="https://ctext.org/wiki.pl?if=gb&amp;res=3&amp;remap=gb" target="_blank" rel="noopener">《纪效新书》| 明·戚继光 | 四库全书本</a></li>
<li><a href="http://www.shuku.net:8082/novels/zhuanji/syzzhylu/syzzhylu.html" target="_blank" rel="noopener">《粟裕战争回忆录》 | 粟裕 </a></li>
</ul>
<p><img src="http://riboseyim-qiniu.riboseyim.com/image_824254815542_3.png" alt></p>

      
    </div>
    <footer class="article-footer">
      <a data-url="https://riboseyim.com/2020/02/04/Commander-Art-Of-War/" data-id="ckwgm33k5002w7b1yytn71pqc" class="article-share-link">分享</a>
      
      
      
  <ul class="article-tag-list" itemprop="keywords"><li class="article-tag-list-item"><a class="article-tag-list-link" href="/tags/Commander/" rel="tag">Commander</a></li><li class="article-tag-list-item"><a class="article-tag-list-link" href="/tags/Manager/" rel="tag">Manager</a></li><li class="article-tag-list-item"><a class="article-tag-list-link" href="/tags/%E8%AE%B2%E6%AD%A6%E5%A0%82/" rel="tag">讲武堂</a></li></ul>

    </footer>
  </div>

  
    <div class="article-entry" itemprop="articleBody">
      <p>
      欢迎扫码关注微信公众号获取最新动态，读者交流 QQ 群：338272982 。
      <br>
      </p>
      <p>
        <a href="https://riboseyim.com" title="微信公众号@睿哥杂货铺" rel="fancy-group" class="fancy-ctn fancybox">
          <img src="http://riboseyim-qiniu.riboseyim.com/ID_RiboseYim_201812.png" title="微信公众号@睿哥杂货铺">
        </a>
      </p>
    </div>
    
 
<script src="/jquery/jquery.min.js"></script>

  <div id="random_posts">
    <h2>推荐文章</h2>
    <div class="random_posts_ul">
      <script>
          var random_count =10
          var site = {BASE_URI:'/'};
          function load_random_posts(obj) {
              var arr=site.posts;
              if (!obj) return;
              // var count = $(obj).attr('data-count') || 6;
              for (var i, tmp, n = arr.length; n; i = Math.floor(Math.random() * n), tmp = arr[--n], arr[n] = arr[i], arr[i] = tmp);
              arr = arr.slice(0, random_count);
              var html = '<ul>';
            
              for(var j=0;j<arr.length;j++){
                var item=arr[j];
                html += '<li><strong>' + 
                item.date + ':&nbsp;&nbsp;<a href="' + (site.BASE_URI+item.uri) + '">' + 
                (item.title || item.uri) + '</a></strong>';
                if(item.excerpt){
                  html +='<div class="post-excerpt">'+item.excerpt+'</div>';
                }
                html +='</li>';
                
              }
              $(obj).html(html + '</ul>');
          }
          $('.random_posts_ul').each(function () {
              var c = this;
              if (!site.posts || !site.posts.length){
                  $.getJSON(site.BASE_URI + 'js/posts.js',function(json){site.posts = json;load_random_posts(c)});
              } 
               else{
                load_random_posts(c);
              }
          });
      </script>
    </div>
  </div>

    
<nav id="article-nav">
  
    <a href="/2020/02/04/Commander-Art-Of-War-Battle-Theory/" id="article-nav-newer" class="article-nav-link-wrap">
      <strong class="article-nav-caption">上一篇</strong>
      <div class="article-nav-title">
        
          现代战役理论研究
        
      </div>
    </a>
  
  
    <a href="/2020/01/02/Engineering-RAMS/" id="article-nav-older" class="article-nav-link-wrap">
      <strong class="article-nav-caption">下一篇</strong>
      <div class="article-nav-title">可靠性工程 | Overview of Reliability</div>
    </a>
  
</nav>

  
</article>
 
     
  <div class="comments" id="comments">
    
     
       
       
      
      
  </div>
 
  
</section>
           
    <aside id="sidebar">
  
    

  
    
    <div class="widget-wrap">
    
      <div class="widget" id="toc-widget-fixed">
      
        <strong class="toc-title">文章目录</strong>
        <div class="toc-widget-list">
              <ol class="toc"><li class="toc-item toc-level-2"><a class="toc-link" href="#%E6%91%98%E8%A6%81"><span class="toc-number">1.</span> <span class="toc-text">摘要</span></a></li><li class="toc-item toc-level-2"><a class="toc-link" href="#%E3%80%8A%E5%AD%99%E5%AD%90%E5%85%B5%E6%B3%95%E3%80%8B%E6%AD%A3%E6%96%87"><span class="toc-number">2.</span> <span class="toc-text">《孙子兵法》正文</span></a><ol class="toc-child"><li class="toc-item toc-level-4"><a class="toc-link" href="#%E4%B8%80%E3%80%81%E8%AE%A1%E7%AF%87"><span class="toc-number">2.0.1.</span> <span class="toc-text">一、计篇</span></a></li><li class="toc-item toc-level-4"><a class="toc-link" href="#%E4%BA%8C%E3%80%81%E4%BD%9C%E6%88%98%E7%AF%87"><span class="toc-number">2.0.2.</span> <span class="toc-text">二、作战篇</span></a></li><li class="toc-item toc-level-4"><a class="toc-link" href="#%E4%B8%89%E3%80%81%E8%B0%8B%E6%94%BB%E7%AF%87"><span class="toc-number">2.0.3.</span> <span class="toc-text">三、谋攻篇</span></a></li><li class="toc-item toc-level-4"><a class="toc-link" href="#%E5%9B%9B%E3%80%81%E5%86%9B%E5%BD%A2%E7%AF%87"><span class="toc-number">2.0.4.</span> <span class="toc-text">四、军形篇</span></a></li><li class="toc-item toc-level-4"><a class="toc-link" href="#%E4%BA%94%E3%80%81%E5%85%B5%E5%8A%BF%E7%AF%87"><span class="toc-number">2.0.5.</span> <span class="toc-text">五、兵势篇</span></a></li><li class="toc-item toc-level-4"><a class="toc-link" href="#%E5%85%AD%E3%80%81%E8%99%9A%E5%AE%9E%E7%AF%87"><span class="toc-number">2.0.6.</span> <span class="toc-text">六、虚实篇</span></a></li><li class="toc-item toc-level-4"><a class="toc-link" href="#%E4%B8%83%E3%80%81%E5%86%9B%E4%BA%89%E7%AF%87"><span class="toc-number">2.0.7.</span> <span class="toc-text">七、军争篇</span></a></li><li class="toc-item toc-level-4"><a class="toc-link" href="#%E5%85%AB%E3%80%81%E4%B9%9D%E5%8F%98%E7%AF%87"><span class="toc-number">2.0.8.</span> <span class="toc-text">八、九变篇</span></a></li><li class="toc-item toc-level-4"><a class="toc-link" href="#%E4%B9%9D%E3%80%81%E8%A1%8C%E5%86%9B%E7%AF%87"><span class="toc-number">2.0.9.</span> <span class="toc-text">九、行军篇</span></a></li><li class="toc-item toc-level-4"><a class="toc-link" href="#%E5%8D%81%E3%80%81%E5%9C%B0%E5%BD%A2%E7%AF%87"><span class="toc-number">2.0.10.</span> <span class="toc-text">十、地形篇</span></a></li><li class="toc-item toc-level-4"><a class="toc-link" href="#%E5%8D%81%E4%B8%80%E3%80%81%E4%B9%9D%E5%9C%B0%E7%AF%87"><span class="toc-number">2.0.11.</span> <span class="toc-text">十一、九地篇</span></a></li><li class="toc-item toc-level-4"><a class="toc-link" href="#%E5%8D%81%E4%BA%8C%E3%80%81%E7%81%AB%E6%94%BB%E7%AF%87"><span class="toc-number">2.0.12.</span> <span class="toc-text">十二、火攻篇</span></a></li><li class="toc-item toc-level-4"><a class="toc-link" href="#%E5%8D%81%E4%B8%89%E3%80%81%E7%94%A8%E9%97%B4%E7%AF%87"><span class="toc-number">2.0.13.</span> <span class="toc-text">十三、用间篇</span></a></li></ol></li></ol></li><li class="toc-item toc-level-2"><a class="toc-link" href="#%E6%89%A9%E5%B1%95%E9%98%85%E8%AF%BB"><span class="toc-number">3.</span> <span class="toc-text">扩展阅读</span></a><ol class="toc-child"><li class="toc-item toc-level-4"><a class="toc-link" href="#%E5%86%9B%E4%BA%8B%E5%8F%B2"><span class="toc-number">3.0.1.</span> <span class="toc-text">军事史</span></a></li><li class="toc-item toc-level-4"><a class="toc-link" href="#%E4%BD%93%E8%83%BD%E8%AE%AD%E7%BB%83"><span class="toc-number">3.0.2.</span> <span class="toc-text">体能训练</span></a></li><li class="toc-item toc-level-4"><a class="toc-link" href="#%E8%AE%B2%E6%AD%A6%E5%A0%82"><span class="toc-number">3.0.3.</span> <span class="toc-text">讲武堂</span></a></li></ol></li></ol></li><li class="toc-item toc-level-2"><a class="toc-link" href="#%E5%8F%82%E8%80%83%E6%96%87%E7%8C%AE"><span class="toc-number">4.</span> <span class="toc-text">参考文献</span></a></li></ol>
          </div>
      </div>
    </div>

  
    

  
    
  
    
  
    

  
    
  
    <!--微信公众号二维码-->


  
</aside>

      </div>
      <footer id="footer">
  
  <div class="outer">
      <div  style="width:100%;margin:0 auto; padding:10px 0;text-align:center">
      &copy; 2008 - 2023 RiboseYim&nbsp;
      |&nbsp; Email:&nbsp; <a>riboseyim@gmail.com</a>
      |&nbsp; <a href="https://twitter.com/riboseyim" target="_blank" style="color:#939393;">Twitter</a>
      |&nbsp; <a href="https://github.com/riboseyim" target="_blank" style="color:#939393;">GitHub</a>
      |&nbsp; <a href="https://github.com/riboseyim/riboseyim.com.comment/issues" target="_blank"> 留言箱 Message Box</a>
    </div>
  </div>
  <div class="outer">
    <div  style="width:100%;margin:0 auto; padding:10px 0;text-align:center">
        主题 <a href="https://github.com/giscafer/hexo-theme-cafe/" target="_blank" style="color:#939393;font-size:80%">Hexo Cafe</a> |
       <a target="_blank" href="https://creativecommons.org/licenses/by-nc-nd/4.0" style="display:inline-block;text-decoration:none;color:#939393;font-size:80%">保持署名-非商业性使用-禁止演绎| License BY-NC-ND 4.0 </a> |
       <script type="text/javascript">var cnzz_protocol = (("https:" == document.location.protocol) ? " https://" : " http://");document.write(unescape("%3Cspan id='cnzz_stat_icon_1258500076'%3E%3C/span%3E%3Cscript src='" + cnzz_protocol + "s4.cnzz.com/z_stat.php%3Fid%3D1258500076%26show%3Dpic' type='text/javascript'%3E%3C/script%3E"));</script>
  </div>
  </div>
</footer>

<script src="/jquery/jquery.min.js"></script>


    </div>
    <nav id="mobile-nav">
  
    <a href="/archives" class="mobile-nav-link">归档</a>
  
    <a href="/tags/DevOps" class="mobile-nav-link">DevOps</a>
  
    <a href="/tags/Machine-Learning" class="mobile-nav-link">机器学习</a>
  
    <a href="/tags/Economist" class="mobile-nav-link">经济学人</a>
  
    <a href="/tags/Policy-Law" class="mobile-nav-link">Policy&amp;Law</a>
  
    <a href="/charts" class="mobile-nav-link">图表</a>
  
    <a href="/2017/02/09/eBook" class="mobile-nav-link">电子书</a>
  
    <a href="/2016/05/31/AboutMe" class="mobile-nav-link">关于</a>
  
    <a href="https://riboseyim.com" class="mobile-nav-link">TechBlog</a>
  
</nav>
    <img class="back-to-top-btn" src="/images/fly-to-top.png"/>
<script>
// Elevator script included on the page, already.
window.onload = function() {
  var elevator = new Elevator({
    selector:'.back-to-top-btn',
    element: document.querySelector('.back-to-top-btn'),
    duration: 1000 // milliseconds
  });
}
</script>
    
 


  
  





  </div>
<script type="text/x-mathjax-config">
    MathJax.Hub.Config({
        tex2jax: {
            inlineMath: [ ["$","$"], ["\\(","\\)"] ],
            skipTags: ['script', 'noscript', 'style', 'textarea', 'pre', 'code'],
            processEscapes: true
        }
    });
    MathJax.Hub.Queue(function() {
        var all = MathJax.Hub.getAllJax();
        for (var i = 0; i < all.length; ++i)
            all[i].SourceElement().parentNode.className += ' has-jax';
    });
</script>
<script src="http://cdn.mathjax.org/mathjax/latest/MathJax.js?config=TeX-AMS-MML_HTMLorMML"></script><!-- hexo-inject:begin --><!-- hexo-inject:end -->
</body>
</html>